# Uppgiften yrkesrollen ingenjör

Denna uppgift är avsedd att ge en djupare förståelse för yrkesrollen som ingenjör inom tekniksektorn. Studenterna ska utforska och analysera arbetsmiljöer, arbetsuppgifter och företagskulturer genom att samla information från företag och yrkesverksamma. Slutresultatet är en muntlig presentation baserad på dessa insikter. Ni utgår från att antingen intervjua eller höra av er till ett företag, eller att ni tar information från någon av de gästföreläsningar som är inspelade eller kommer att kunna publiceras under kursens gång. Likaså är detta en bra uppgift att ni löser under kommande karriärdag teknik på LNU.

Ni kommer att presentera er reflektionsrapport vid projektpresentation. **Ni har individuellt max 3 minuter på er att göra detta per person.**

## Presentation 

Ni presenterar muntligt, och visar er rapportinlämning i projektets repository som en markdown-fil. Ej en power point presentation.

Presentera dina insikter och reflektioner i en muntlig presentation (3 minuter).
- Fokusera på att effektivt kommunicera dina huvudpunkter.
- Fokus på er personliga reflektion.

## Rapporten - innehåll

Minst 3st företag, 1-2 sidor reflektionsrapport, max 1000 ord.
Er reflektionsrapport ska innehålla följande svar med reflektion för *minst tre företag*. 

- Beskrivning av företagen. Vad gör de?
- Affärsidé och produkt?
- Hur skulle en arbetsdag kunna se ut för en utvecklare, och vilka är de typiska arbetsuppgifterna?
- Hur jobbar de i projekt, och vilka projektmetoder används?
- Vilka verktyg använder de?

Reflektionsrapporten ska finnas uppladdad som en markdown-fil i samma repository som under ert projekt. Rapporten är individuell, namnge till ert namn.
