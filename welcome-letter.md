## Välkommen till Introducerande projekt, 1DT308 och 1DT902

Hej alla,

Välkommen till kursen introducerande projekt. Jag som skriver detta heter Fredrik Ahlgren och är kursansvarig för denna kurs, jag utgår från Kalmar så ni i Växjö har sannolikt ännu ej träffat mig. Ni kommer också att få träffa flera andra lärare och labhandledare under kursens gång.

Det ska bli kul att få träffa er alla och jag ser fram emot att få ta del av era kommande projektresultat. Kursen är omarbetad en del utifrån tidigare års erfarenheter och vi har i år valt att arbeta med två olika mikrokontrollers. Vi kommer att börja med en Raspberry Pi Pico W (trådlösa varianten) i de första laborationerna för att sedan stegra till nästa steg med en Pycom LoPy4 och använda oss av andra trådlösa nätverk än WiFi.

Kursen i sin korthet handlar om att de första veckorna genomföra laborationer med en mikrokontroller för att ni ska lära känna hårdvaran och lära er grunderna. Efter ett par veckor kommer ni att gruppera in i er grupper om 3 och sedan genomföra ett utvecklingsprojekt där ni ska ta fram en IoT-applikation (både hårdvara och någon form av visualisering). Kursen kräver att ni tar ett stort ansvar för era egna studier och förbered er redan nu på att ni kommer att behöva samarbeta med era kamrater. Kursen genomförs över två campus (Kalmar och Växjö) och det kommer således att vara både lärare och amanuenser från både Kalmar och Växjö. Föreläsningarna på tisdagarna kommer i första hand att genomföras online och torsdagens pass kommer vara på plats. Se till att vara på plats på alla laborationstillfällen som är planerade – det kommer ni att behöva.

Mer information om alla detaljer kommer på tisdagens kursintroduktion. Det ni behöver göra nu är att gå med i vår gemensamma Slack-kanal #1dt308-1dt902-introducerande-projekt, det är där all information i _första_ hand kommer att publiceras. Exempelvis kommer jag att publicera information om kursintroduktionen där. Vi kommer inte använda Moodle i någon större omfattning annat än för en utav inlämningsuppgifter utan all information kommer att finnas på Gitlab (där även projektet ska lämnas in). Länkar hittar ni på Moodle (som är en bra utgångspunkt).

Åter igen, välkomna till årets kurs i introducerande projekt.

/Fredrik Ahlgren